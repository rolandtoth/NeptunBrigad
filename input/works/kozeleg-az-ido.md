---json
{
    "title": "Közeleg az idő",
    "excerpt": "Adszurd komédia rólunk. De komolyan. Rólunk: férfiakról és nőkről, férjekről és feleségekről, barátokról és barátnőkről. Ajánljuk azoknak, akiket nem zavar, ha olykor magukra ismernek, és mernek nevetni magukon.",
    "permalink": "/{{ title | slug }}/",
    "img": "kozeleg-az-ido.jpg",
    "premier": {
        "date": "2013-10-26",
        "time": "19:00",
        "theater": "Váci Dunakanyar Színház"
    },
    "link": "http://www.vacidunakanyarszinhaz.hu/line-knutzon-kozeleg-az-ido/",
    "producers": {
        "Szerző": "Line Knutzon"
    },
    "actors": {
        "Rebekka": "Szalontay Tünde",
        "Hilbert, a férje": "Baksa Imre",
        "John, a volt férje": "Molnár Csaba",
        "Ingrid, John felesége": "Cseh Judit",
        "Oda": "Gáspár Anna",
        "Knuttebarn": "Róbert Gábor",
        "Díszlet- és jelmeztervező": "Kálmán Eszter",
        "Zene": "Herczeg Tamás",
        "Rendezőasszisztens": "Záhonyi Enikő",
        "Produkciós vezető": "Gáspár Anna",
        "Rendező": "Felhőfi-Kiss László"
    },
    "genre": "Abszurd komédia",
    "gallery": "kozeleg-az-ido",
    "videos": [
        "https://vimeo.com/90410709"
    ]
}
---

FÜGGETLEN SZÍNHÁZI BEMUTATÓ A VÁCI DUNAKANYAR SZÍNHÁZBAN

Október 26-én 19 órakor a váci színházban mutatja be a Neptun Brigád független színházi társulás legújabb előadását, Line Knutzon kortárs dán drámaíró KÖZELEG AZ IDŐ című művének színpadi adaptációját. Felhőffi-Kiss László a darab rendezője, valamint Kis Domonkos Márko, a Váci Dunakanyar Színház ügyvezető igazgatója beszélt az előadásról.

– Miért éppen egy kortárs dán drámaíró művét választottátok?

FKL: – Nem volt szempont az író nemzetisége, de azt szerettük volna, hogy kortárs legyen a mű, amin elkezdünk dolgozni. A darabot Baksa Imre a 7 éve működő Neptun Brigád vezetője ajánlotta, és amikor elolvastam, rögtön beleszerettem. Rendkívül pontosan, drámaian, de különös, groteszk humorral fogalmazza meg a házasság különböző eseményeit, örömeit, kudarcait, zsákutcáit, s mindezt olyan izgalmas, sajátos nyelven teszi, mely számomra igen megragadó volt. Magunkra ismerhetünk a szereplőkben, sajátunknak érezhetjük a problémáikat, sikereiket és ballépéseiket egyaránt.

– A mű a közönség számára még viszonylag ismeretlen, bár már megélt két magyarországi bemutatót. Mi a te rendezői koncepciód?

FKL: – Számunkra izgató kihívás volt, hogy egy kevéssé ismert művön dolgozzunk. A mi megfogalmazásunkban egy szívszorító bohóctréfát tárnánk a közönség elé, s előadásunkban igyekszünk a tragikus és humoros pillanatokat keverve folyamatosan izgalomban tartani nézőinket.

– Korábban dolgoztál már a Neptun Brigád színészeivel? Milyen volt idáig a közös munka?

FKL: – Még nem volt közös munkám a társulattal, de a tagokkal külön-külön már dolgoztunk különböző produkciókban. Régóta ismerjük egymást, figyeltük egymás munkáit. Nagyjából azonos színházi világot, színházi ízlést képviselünk, így könnyen megtaláljuk a hangot a színház egyébként nagyon érzékeny munkafolyamatában.

– Miért éppen a váci színházban lesz a darab bemutatója? Hol láthatja ezentúl a közönség?

KDM: – Gáspár Anna – a darabban Oda szerepét alakító színésznő – a MaNNa Egyesület elnöke keresett meg, hogy szeretnék a Neptun Brigád következő előadását itt, Vácon bemutatni. Természetesen befogadó színházként nem csak már befutott darabokat, hanem bemutató előadásokat is örömmel fogadunk. De nem ez lesz az első független színházi produkció nálunk, hiszen nagy sikerű, teltházas vendég-előadásaink: A Szkalla Lányok, a Telefondoktor és a S.Ö.R. is független színházi produkciók voltak. Ezeknek az társulatoknak van egy nagyon nagy érdeklődői, kritikusi, rajongói köre. Reméljük ez az előadás, – ahogy a korábbiak is, – sok fővárosi nézőt vonz majd, és emellett a helyi nézők tetszését is elnyeri.

lejegyezte: Fehérvári Fruzsina

www.neptunbrigad.hu, www.vacidunakanyarszinhaz.hu

Adszurd komédia rólunk. De komolyan. Rólunk: férfiakról és nőkről, férjekről és feleségekről, barátokról és   barátnőkről. Ajánljuk azoknak, akiket nem zavar, ha olykor magukra ismernek, és mernek nevetni magukon. 

16 éven felülieknek ajánlott.

2013. OKTÓBER 26.  19:00
VÁCI DUNYAKANYAR SZÍNHÁZ

(2600 Vác Dr. Csányi László körút 58.)
további előadás: október 27. 19:00
