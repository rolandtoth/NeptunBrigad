---json
{
    "title": "Dakota",
    "excerpt": "Végy egy kortárs katalán darabot, amit hazánkban még nem játszottak. Tedd bele egy intim, nem szokványos térbe. Tégy hozzá négy jó színészt, fűszerezd meg humorral, szerelemmel, egy csipetnyi féltékenységgel, majd borítsd rá a Sorsot, ami kikerülhetetlen. Ez a Dakota.",
    "permalink": "/{{ title | slug }}/",
    "img": "dakota.jpg",
    "premier": {
        "date": "2006-11-18",
        "time": "20:00",
        "theater": "varosiszinhaz"
    },
    "link": "https://szinhaz.hu/2006/11/13/dakota_367",
    "producers": {
        "Szerző": "Jordi Galceran"
    },
    "gallery": "dakota",
    "videos": [
        "http://vimeo.com/6702422"
    ],
    "genre": "Színdarab"
}
---

A cím nem vicc vagy indián történet, hanem egy katalán szerző, Jordi Galcerán abszurd, komédiába hajló darabja. Az ibériaiaknál az álom motívum gyakran szerepel, gondoljunk csak Calderon Az élet álom című drámájára, vagy Alejandro Alamabar Nyisd ki a szemed című filmjére.

Az eredetileg háromórás darabot Veszprémi Judit dramaturg hatvan percesre zsugorította úgy, hogy a cselekmény nem sérült. A polgári miliőben játszódó előadásban a tempó feszes, mintha egy iramjáték résztvevői lennének mind a színészek, mind a nézők, mely a rendező, Baksa Imre érdeme.

A történet egy szörnyű baleset személyes élménye, így a darabból fakadó fekete humort a rendező igazán sajátjaként közvetítheti. A szereplők - Kakasy Dóra, Huszár Zsolt, Géczi Zoltán és Ficzere Béla - remekül jelenítik meg a darabban keveredő stílusokat. Egy tehetséges, sokra hivatott társulat elgondolkodtató produkciója.