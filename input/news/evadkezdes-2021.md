---json
{
    "title": "Évadkezdés 2021",
    "subtitle": "",
    "excerpt": "",
    "permalink": "/hirek/{{ title | slug }}/",
    "img": "evadkezdes-2021.jpg",
    "date": "2021-11-20",
    "active": true
}
---

A Neptun Brigád alkotói egy olyan kíváncsi és nyitott közeget igyekeznek maguk köré kialakítani, ami elsősorban a kortárs gondolatok és színházi irányzatok felé keresi az utat.

Két új színházi bemutató, darabfelújítás (Bankhitel) és öt repertoár előadás (Láncra vert szavak, De mi lett a nővel?, Minden jót, Elling!, Benne vagy, Trip) is szerepel a társulat idei színházi évadában.

Az alkotók október 24-én mutatják be az RS9 Színházban A pacal ideje című monodrámát Ficzere Béla előadásában, Vass György rendezésében. A darabot Cserna-Szabó András 77 magyar pacal című írása ihlette.

> Mi volt az, ami Téged annyira megihletett Cserna-Szabó András 77 magyar pacal című művében, hogy ebből az ihletből egy színházi előadás is született?

Vass György: Cserna-Szabó András könyve nem egy színdarab, nem egy dráma, hanem egy kultúrtörténeti gyűjtemény egy konyhai alapanyagról. Az író könnyed stílusa, a történeteinek sokszínűsége, gazdagsága vetette fel egy hasonlóan színes és igényesen szórakoztató színházi előadás létrehozásának lehetőségét bennem.

Cserna szövege nagyon plasztikus és rugalmas, tartalmas és mégis könnyedén szórakoztató,-olvasva monológgá artikulálódott bennem. Témája fókuszában egy egekbe emelt és ezerszer leköpött alany/alapanyag áll, amelynek/akinek megosztó megítélése nagyon szimpatikus lett számomra.

> Cserna-Szabó szövege az előadást ihlette ugyan, de a színpadon nem az irodalmi szöveggel fogunk találkozni. Mi volt a koncepciótok, ami mentén haladtatok?

Vass György: Az előadás nagyobb része, 2/3-a, reflexiók és reakciók Cserna írására, jelenetek és monológok formájában, illetve saját gyerekkori élményeink feldolgozása és azok tovább gondolása. Elképzelt és történelmileg hitelesnek megállapított szituációkat formáltunk jelenetekké, amelyek előadása egy személyben, nagyszerű, összetett és magával ragadó színészi feladat.

> Közeleg a darab nyilvános bemutatója, hogy ajánlod a nézőknek? Mi az élmény, az előadás üzenete, amit szeretnétek az előadással a közönség számára átadni?

Vass György: Ami létrejött:  A pacal védőbeszéde, requem a pacalért, egy gaszrto abszurd. Könnyed, zenés történeti áttekintés. Egy áldott és elátkozott alany, humoros hányattatásai a történelem vérzivataros századaiból. A pacal vitatott megítélése kapcsán saját létezésünk bizonytalanságai is felszínre kerülnek, és felsejlik, hogy mennyire vagyunk mi magunk is a történelem és a közvetlen környezetünk rabjai.

<!-- KÉP -->

<!-- _Ficzere Béla A pacal ideje című előadásban. Próbakép_ -->

Az évad második felében, 2022. tavaszán kerül színre a társulat és Kovács Dániel Ambrus koprodukciója, a Kánon című előadás. A darab szereplői: Jankovics Péter, Messaoudi Emina, Chován Gábor és Ficzere Béla. A produkciót Kovács Dániel Ambrus írja és rendezi.

A produkció egy formálódó trilógia második darabja, a már bemutatott Benne vagy csapatával.

<!-- KÉP -->

<!-- _Benne vagy csapata_ -->

A négyszereplős kamaradarab egy fiktív munkacsoport belső vívódásait tárja elénk, sok humorral. Azt kapták feladatul, hogy előítéletektől mentesen, a lehető legpártatlanabb módon járják körül a kultúra és az állam kapcsolatának kérdéskörét.

Az ütköztetett érvek parázs vitákba torkollanak, a négy karakter (a Nagy Öreg, a Sokoldalú Művész, a Tamáskodó Professzor, a Lázongó Ifjú) oly szenvedélyesen képviseli a saját álláspontját, hogy hamarosan kibújnak a szögek a zsákból.

„Célunk az előadással, hogy témánkat: a magyar kultúra ápolásának, megőrzésének, és végső soron mibenlétének kérdését humoros, szórakoztató módon tárjuk nézőink elé. A szöveg gerincét könnyed, fanyar humorú viták, váratlan lebőgések, félreértések, elegáns riposztok adják majd.” Kovács Dániel Ambrus Jordi Galceran színművét, a Bankhitelt 2014 decemberében mutatta be a társulat. Az évekig sikerrel játszott darab az RS9 Színházzal koprodukcióban látható újra. A Bankigazgató karakterét Tűzkő Sándor, az Ügyfél szerepét pedig Baksa Imre alakítja.

<!-- KÉP -->

<!-- _Vass György és Baksa Imre a Minden jót, Elling! című előadásban_ -->

Ezeken túl a Láncra vert szavak, a De mi lett a nővel?, a Minden jót, Elling!, a Trip és a Vidor-díjas Benne vagy az idei évadban is műsoron marad.

<!-- KÉP -->

<!-- _Botos Éva és Baksa Imre a Láncra vert szavak című előadásban_ -->

