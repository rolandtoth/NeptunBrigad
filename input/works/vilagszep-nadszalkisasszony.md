---json
{
    "title": "Világszép nádszálkisasszony",
    "excerpt": "A világ utolsó csücskében, a Szurokfekete tenger hetvenhetedik szigetén akkora a sötétség, hogy kardot lehet akasztani rá…",
    "permalink": "/{{ title | slug }}/",
    "img": "vilagszep-nadszalkisasszony.jpg",
    "premier": {
        "date": "2009-06-27",
        "time": "19:00",
        "theater": "zsambekiszinhazibazis"
    },
    "link": "https://www.jegy.hu/program/vilagszep-nadszalkisasszony-55976",
    "producers": {
        "Szerző": "Litvai Nelli",
        "Rendező": "Baksa Imre",
        "Fotók": "Hektor"
    },
    "gallery": "vilagszep-nadszalkisasszony",
    "videos": [
        "http://vimeo.com/6764566",
        "http://vimeo.com/6657826"
    ],
    "critics": [
        "gyermekrajz"
    ],
    "genre": "Zenés mesejáték"
}
---

A világ utolsó csücskében, a Szurokfekete tenger hetvenhetedik szigetén akkora a sötétség, hogy kardot lehet akasztani rá… Itt raboskodik a világ legszebb lánya, akit a Világot Járó Gonosz Boszorkány rabolt el. Világszépének napközben a sötét mocsárban kell dolgoznia a rettenetes Mocsárpribék felügyelete alatt, aki éjszakára nádszálbörtönbe zárja. Világszépe folyton arról ábrándozik, hogy valaki majd megszabadítja, ám a vigasztalan, sötét napok egyre csak telnek. Aztán egy távoli királyságból végre elindul egy királyfi, hogy kiszabadítsa a nádba zárt szépséget és legyőzze a Gonoszt. A királyfi előtt hosszú út áll – a föld kapujába és a nap pitvarába is el kell majd mennie –, ám ez az utazás rengeteg veszélyt tartogat. Vajon le tudja majd küzdeni az elébe kerülő akadályokat? Vajon a sárkány, a farkasok vagy a Mocsárpribék nem lesznek-e erősebbek nála? Vajon sikerül majd Világszépét kiszabadítania a nádbörtönből?

Litvai Nelli a Neptun Brigád felkérésére az ismert népmese alapján készítette el szerzői adaptációját – vagyis 2009-ben egy új mese született.