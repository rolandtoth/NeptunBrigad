---json
{
    "title": "Hamletman",
    "excerpt": "Shakespeare Hamlet című tragédiájának előadója Baksa Imre, aki monodrámaként adja elő a tíz szereplőre húzott Shakespeare-szöveget, Nádasdy Ádám (és helyenként Arany János) fordításában. Az előadás végigmegy a történeten, és annak legfőbb kérdésein: titok, bűn, a jogos bosszú végrehajtásának vagy elmulasztásának erkölcsi problémája.",
    "permalink": "/{{ title | slug }}/",
    "img": "hamletman.jpg",
    "premier": {
        "date": "2017-11-10",
        "time": "19:00",
        "theater": "Játékszín"
    },
    "link": "https://www.jatekszin.hu/hirek/hamletman",
    "length": "88 perc",
    "gallery": "hamletman",
    "videos": [
        "https://www.youtube.com/watch?v=sWyJJ1IXqyk",
        "https://www.youtube.com/watch?v=DzUNFt76o-I"
    ],
    "genre": "Monodráma"
}
---

Shakespeare Hamlet című tragédiájának előadója Baksa Imre, aki monodrámaként adja elő a tíz szereplőre húzott Shakespeare-szöveget, Nádasdy Ádám (és helyenként Arany János) fordításában. Az előadás végigmegy a történeten, és annak legfőbb kérdésein: titok, bűn, a jogos bosszú végrehajtásának vagy elmulasztásának erkölcsi problémája. A karakterek sok ötlettel elevenednek meg, így szolgálva a könnyebb megértést és azonosulást. Az előadás végére úgy tűnhet: minden fordulat Hamlet fejében játszódott le, s ez még erősebbé teszi súlyos magányát. Baksa Imrének ugyanakkor sikerül sok humorral elegyítenie a játékot, finoman egyensúlyozva tragikum és komikum határán.

Az előadás közben Győrei Zsolt író és drámatörténész dramaturgiai észrevételekkel egészíti ki a látottakat, ezzel segít a nézőknek rácsodálkozni Shakespeare műhelytitkaira és a drámai alkotás működésére. A produkció a felnőtt közönségnek ugyanolyan izgalmas kérdésfelvetéseket kínál, mint az egyetemista és középiskolás érdeklődőknek – ezért ajánljuk bármely korosztály tagjainak, akár ismerik már a művet, akár most remélnek kedvet és segítséget kapni az ismerkedéshez.