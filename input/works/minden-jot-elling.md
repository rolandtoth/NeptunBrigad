---json
{
    "title": "Minden jót, Elling!",
    "excerpt": "Elling és Kjell egy hosszabb vidéki „szanatóriumi” pihenés után lehetőséget kapnak arra, hogy újra a mindennapok részeseivé válhassanak: Oslo központjában kiutalnak nekik egy lakást, ahol akklimatizálódhatnak. Ebben a mentoruk is a segítségükre van, de a kihívás még így is óriási. Amitől talán a leginkább félnek, az a külvilág – a telefonhívások, a napi bevásárlás, a szórakozás, az ismerkedés, a szexualitás. Ha kudarcot vallanak, mehetnek vissza „pihenni”. Ám egyszer csak betoppan hozzájuk egy nő…",
    "permalink": "/{{ title | slug }}/",
    "img": "minden-jot-elling.jpg",
    "premier": {
        "date": "2020-01-10",
        "time": "19:30",
        "theater": "rs9"
    },
    "actors": {
        "Elling": "Baksa Imre",
        "Kjell Bjarne": "Vass György",
        "Frank": "Kövesdi László",
        "Gunn, Nóra és Reidun": "Kakasy Dóra"
    },
    "producers": {
        "Rendező": "Koleszár Bazil Péter",
        "Fordította": "Domsa Zsófi",
        "Dramaturg": "Duró Gábor",
        "Jelmez": "Pirityi Emese",
        "Díszlet": "Vadász István",
        "Fény": "Csáki Rita",
        "Hang": "Nagy Ferenc",
        "Produkciós koordinátor": "Sáfrány Eszter"
    },
    "gallery": "minden-jot-elling",
    "genre": "Színdarab"
}
---

Elling és Kjell egy hosszabb vidéki „szanatóriumi” pihenés után lehetőséget kapnak arra, hogy újra a mindennapok részeseivé válhassanak: Oslo központjában kiutalnak nekik egy lakást, ahol akklimatizálódhatnak. Ebben a mentoruk is a segítségükre van, de a kihívás még így is óriási. Amitől talán a leginkább félnek, az a külvilág – a telefonhívások, a napi bevásárlás, a szórakozás, az ismerkedés, a szexualitás.

Ha kudarcot vallanak, mehetnek vissza „pihenni”. Ám egyszer csak betoppan hozzájuk egy nő…

A történet arról szól, hogyan képes talpra állni az ember, ha megfeneklett, ha padlóra került. Egy olyan barátság meséje, melynek során rájöhetünk, hogyan nyithatunk újra a külvilág felé, ha lebontjuk a magunk köré vont falakat, s hogyan találhatunk vissza a „normális életbe”. Ez a barátság egymásrautaltság is egyben, és annak is jó példája, hogy mennyi tanulnivalónk van egymástól.

Ingvar Ambjørnsen Brødre i blodet (Vértestvérek) című regényét színpadra alkalmazta Axel Hellstenius.

A Junion Színház, a Neptun Brigád és az RS9 Színház koprodukciója.
